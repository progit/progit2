[preface]
== Panimula

Ikaw ay malapit nang gumugol ng ilang oras ng iyong buhay para magbasa tungkol sa Git. Tayo ay gugugol ng ilang minuto para ipaliwanag kung ano ang inilaan namin para sa iyo. Ito ang isang madaliang buod ng sampung kabanata at tatlong mga appendix ng aklat na ito.

Sa *Kabanata 1*, ating sasaklawin ang Version Control Systems (VCSs) at ang mga pangunahing kaalaman sa Git na hindi teknikal na mga bagay, kung ano lang ang Git, at kung bakit ito nabuo sa isang lupain na puno ng mga VCSs, ano ang kaibahan nito, at bakit maraming mga tao ang gumagamit nito. Pagkatapos, aming ipapaliwanag kung paano mag-download ng Git at mag-setup sa unang pagkakataon kung wala ka pa nito sa iyong sistema.

Sa *Kabanata 2*, ating pupuntahan ang mga pangunahing paggamit ng Git-paano gumamit ng git sa 80% ng mga kaso na madalas mong matagpuan. Pagkatapos mong basahin ang kabanatang ito, dapat alam mo na kung paano mag-clone ng repository, tingnan kung ano ang nangyayari sa kasaysayan ng proyekto, mag-modify ng mga files, at mag-ambag ng mga pagbabago. Kung ang aklat ay kusang hindi epektibo sa puntong ito, mayroong ka nang iilang nakakatulong na mga kaalaman sa paggamit ng Git sa panahon na kukuha ka ng ibang kopya.

Ang *Kabanata 3* ay tungkol sa branching na modelo sa Git, kadalasang inilarawan bilang ang makamatay na katangian ng Git. Dito matutunan mo kung ano talaga ang kaibahan ng Git sa ibang grupo. Kapag tapos ka na, maaaring maramdaman mo na kakailanganin mong maglaan ng tahimik na sandali para mag-isip kung paano ka nabuhay bago ang Git branching naging parte ng iyong buhay.

Ang *Kabanata 4* ay sasaklaw sa Git na nasa server. Ang kabanatang ito ay para sa mga taong gustong mag-setup ng Git sa loob ng kanilang organisasyon o sa kanilang sariling personal na server para makipag-collaborate. Tayo ay tutuklas din sa iilang mga naka-host na pagpipilian kung mas gusto mong may ibang tao ang gumawa nito para sa iyo.

Ang *Kabanata 5* ay sasaklaw sa buong detalye ng iilang mga distributed na workflows at kung paano isagawa ang mga ito sa Git. Kapag tapos ka na sa kabanatang ito, dapat mahusay ka nang magtrabaho sa maraming remote na mga repository, gamit ang Git sa email at maglipat-lipat ng iilang mga remote branches at mga naambag na mga patches.

Ang *Kabanata 6* ay sasaklaw sa lahat ng detalye ng GitHub hosting service at tooling. Sasaklawin natin ang pag-signup at pagpangasiwa ng iyong account, paglikha at paggamit ng Git na mga repository, karaniwang mga workflow para mag-ambag sa mga proyekto at pagtanggap ng mga kontribusyon sa iyo, ang programmatic interface ng GitHub at napakaraming maliliit na mga tip para mapadali ang iyong buhay.

Ang *Kabanata 7* ay tungkol sa advanced na mga Git commands. Dito matutunan mo ang tungkol sa mga paksa gaya ng pag-master sa nakakatakot na 'reset' na command, gamit ang binary search para matukoy ang mga bugs, kasaysayan ng pag-edit, revision na pagpili nang detalyado, at marami pang iba. Ang kabanatang ito ay magpapalawak ng iyong kaalaman sa Git para ikaw ay maging isang ganap na maestro.

Ang *Kabanata 8* ay tungkol sa pag-configure ng iyong custom na Git environment. Kalakip na nito ang pag-setup ng hook na mga script para maipatupad o para matulongan ang mga naka-customize na mga patakaran at paggamit ng environment na configuration na mga settings para makatrabaho ka kung paano mo gusto. Atin ding tatalakayin ang pagbuo ng iyong sariling grupo ng mga script para maipatupad ang custom na patakaran sa pag-commit.

Ang *Kabanata 8* ay nagbibigay pansin sa Git at ibang mga VCS. Ito ay naglakip sa paggamit ng Git sa Subversion (SVN) na mundo at pag-convert ng mga proyekto mula sa ibang mga VCS papunta sa Git. Napakaraming mga organisasyon ang gumamit pa rin ng SVN at hindi pa ito mababago, ngunit sa puntong ito matutunan mo na ang mahusay na kapangyarihan ng Git - at ang kabanatang ito ay nagpapakita kung paano ito harapin kung ikaw ay gumagamit pa rin ng SVN na server. Atin ding tatalakayin kung paano mag-import ng mga proyekto mula sa iilang iba-ibang mga sistema kung sakaling mahikayat mo ang lahat na sumisid.

Ang *Kabanata 10* ay magsusuri sa malabo ngunit magagandang lalim ng Git internals. Ngayon na alam mo na ang lahat tungkol sa Git at kung paano ito gamitin ng may lakas at kagandahan, maaari kang magpatuloy sa pagtalakay kung paano ang Git nag-store sa mga object nito, kung ano ang object na model, mga detalye ng packfiles, mga protocol ng server, at iba pa. Sa buong aklat na ito, tayo ay magtukoy sa mga bahagi ng kabanatang ito kung sakaling nais mong malalimang mag-imbestiga sa puntong iyon; kung ikaw ay katulad namin na gustong sumulong sa teknikal na mga detalye, maaaring gusto mo munahang basahin ang Kabanata 10.

Sa *Appendix A* titingnan natin ang iilang mga halimbawa sa paggamit ng Git sa iilang partikular na mga environment. Sasaklawin natin ang iilang iba-ibang mga GUI at IDE na mga programming environment na maaaring gusto gamitin kasama ng Git at kung ano ang available para sa iyo. Kung interasdo ka sa isang buod sa paggamit ng Git sa iyong shell, sa Visual Studio, o Eclipse, tingnan mo ito.

Sa *Appendix B* tutuklasin natin ang pag-script at pag-extend ng Git sa pamamagitan ng mga kagamitan gaya ng libgit2 at JGit. Kung interasado kang magsulat ng kumplikado at magbilis na mga custom na kagamitan at nangangailangan ng low level na access sa Git, dito mo makikita kung ano ang hitsura ng landscape.

Sa wakas, sa *Appendix C*, ating dadaanan ang lahat ng mga mahahalagang Git commands nang paisa-isa at ating ibalik-aral kung saan natin ito tinalakay sa aklat na ito at kung ano ang ginawa natin sa mga ito. Kung gusto mong malaman kung saan sa aklat natin ginamit ang mga partikular na mga Git command, maaari kang tumingin dito.

Magsimula na tayo.

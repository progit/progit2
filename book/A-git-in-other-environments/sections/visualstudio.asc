=== Το Git στο Visual Studio

(((Visual Studio)))
Ξεκινώντας με τo Visual Studio 2013 Update 1, οι χρήστες του Visual Studio διαθέτουν ένα πρόγραμμα-πελάτη Git ενσωματωμένο απευθείας στο IDE τους.
Το Visual Studio διαθέτει χαρακτηριστικά ενσωμάτωσης ελέγχου πηγαίου κώδικα εδώ και αρκετό καιρό, αλλά ήταν προσανατολισμένα προς συγκεντρωτικά συστήματα με κλείδωμα αρχείων και το Git δεν ταίριαζε σε αυτήν τη ροή εργασίας.
Η υποστήριξη του Git από το Visual Studio 2013 έχει διαχωριστεί από αυτήν την παλαιότερη λειτουργία και το αποτέλεσμα είναι μία πολύ καλύτερη προσαρμογή μεταξύ του Studio και του Git.

Για να εντοπίσουμε τη λειτουργία, ανοίγουμε ένα έργο που ελέγχεται από το Git (ή απλώς τρέχουμε `git init` σε ένα υπάρχον έργο) και επιλέγουμε View > Team Explorer από το μενού.
Θα δούμε την προβολή ``Σύνδεση'', η οποία μοιάζει λίγο σαν αυτό:

.Σύνδεση σε αποθετήριο του Git με τον Team Explorer.
image::images/vs-1.png[Σύνδεση σε αποθετήριο του Git με τον Team Explorer.]

Το Visual Studio θυμάται όλα τα έργα Git που έχουμε ανοίξει και μάς τα διαθέτει στη λίστα στο κάτω μέρος.
Αν δεν βλέπουμε αυτό που θέλουμε εκεί, κάνουμε κλικ στο σύνδεσμο ``Add'' και πληκτρολογούμε τη διαδρομή στον κατάλογο εργασίας.
Αν κάνουμε διπλό κλικ σε ένα από τα τοπικά αποθετήρια Git, θα οδηγηθούμε στην προβολή ``Home'', η οποία μοιάζει με την εικόνα <<vs_home>>.
Αυτό είναι ένα κεντρικό σημείο για την εκτέλεση ενεργειών Git· όταν _γράφουμε_ κώδικα, πιθανότατα θα περάσουμε το μεγαλύτερο μέρος του χρόνου μας στην προβολή ``Changes'', αλλά όταν έρθει η ώρα να έλξουμε τις αλλαγές που έγιναν από τους συνεργάτες μας, θα χρησιμοποιήσουμε τις προβολές ``Unsynced Commits'' και ``Branches''.

[[vs_home]]
.Η προβολή ``Home'' για ένα αποθετήριο Git στο Visual Studio.
image::images/vs-2.png[Η προβολή ``Home'' για ένα αποθετήριο Git στο Visual Studio.]

Το Visual Studio διαθέτει τώρα ένα ισχυρό UI για το Git.
Περιλαμβάνει μια προβολή γραμμικού ιστορικού, προβολή diff, απομακρυσμένες εντολές και πολλές άλλες δυνατότητες.
Πλήρης τεκμηρίωση αυτής της δυνατότητας (που δεν χωράει εδώ), υπάρχει στη διεύθυνση http://msdn.microsoft.com/en-us/library/hh850437.aspx[].

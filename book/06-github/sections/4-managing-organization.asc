[[_github_orgs]]
=== Διαχείριση οργανώσεων

(((GitHub, organizations)))
Εκτός από λογαριασμούς ενός χρήστη, το GitHub έχει αυτό που ονομάζεται _οργάνωση_ (organizations).
Όπως οι προσωπικοί λογαριασμοί, οι λογαριασμοί οργανώσεων έχουν έναν ονοματοχώρο όπου υπάρχουν όλα τα έργα τους, όμως πολλά άλλα πράγματα είναι διαφορετικά.
Αυτοί οι λογαριασμοί αντιπροσωπεύουν μια ομάδα ατόμων με κοινή ιδιοκτησία έργων και υπάρχουν πολλά εργαλεία για τη διαχείριση υποομάδων αυτών των ατόμων.
Συνήθως αυτοί οι λογαριασμοί χρησιμοποιούνται για ομάδες Ανοιχτού Κώδικα (π.χ. ``perl'' ή ``rails'') ή εταιρείες (π.χ. ``google'' ή ``twitter'').

==== Βασικά στοιχεία οργανώσεων

Είναι πολύ εύκολο να δημιουργηθεί μία οργάνωση· απλά κάνουμε κλικ στο εικονίδιο ``+'' στην πάνω δεξιά γωνία οποιασδήποτε σελίδας του GitHub και επιλέγουμε ``New organization'' (``Νέα οργάνωση'') από το μενού.

.Το στοιχείο μενού ``New organization''.
image :: images / neworg.png [Το στοιχείο μενού ``New organization''.]

Πρώτα θα πρέπει να δώσουμε ένα όνομα στην οργάνωσή μας και μια διεύθυνση email ως κύριο στοιχείο  επικοινωνίας για την ομάδα.
Στη συνέχεια μπορούμε να προσκαλέσουμε άλλους χρήστες να είναι συνιδιοκτήτες του λογαριασμού, αν θέλουμε.

Αν ακολουθήσουμε αυτά τα βήματα σύντομα θα είμαστε ιδιοκτήτες μιας ολοκαίνουργιας οργάνωσης.
Όπως οι προσωπικοί λογαριασμοί, οι οργανώσεις είναι δωρεάν εάν όλα όσα σχεδιάζουμε να αποθηκεύσουμε εκεί θα είναι ανοιχτού κώδικα.

Ως ιδιοκτήτης σε μία οργάνωση, όταν αποσχίζουμε ένα απόθετήριο από ένα άλλο, θα έχουμε την επιλογή να το αποσχίσουμε στον ονοματοχώρο της οργάνωσης μας.
Όταν δημιουργούμε νέα αποθετήρια, μπορούμε να τα δημιουργήσουμε είτε στον προσωπικό μας λογαριασμό είτε σε οποιονδήποτε από τις οργανώσεις στις οποίες είμαστε ιδιοκτήτες.
Μπορούμε επίσης αυτόματα να ``παρακολουθούμε'' κάθε νέο αποθετήριο που δημιουργήθηκε κάτω από αυτές τις οργανώσεις.

Όπως και στην ενότητα <<_personal_avatar>>, μπορούμε να ανεβάσουμε ένα avatar για την οργάνωσή μας για να τον προσωποποιήσουμε λίγο.
Επίσης, ακριβώς όπως στους προσωπικούς λογαριασμούς, υπάρχει μια σελίδα για την οργάνωση που παραθέτει όλα τα αποθετήρια της οργάνωσης και είναι ορατή και σε άλλους ανθρώπους.

Τώρα θα καλύψουμε μερικά από τα πράγματα που είναι λίγο διαφορετικά σε έναν λογαριασμό οργάνωσης από ότι σε προσωπικούς λογαριασμούς.

==== Ομάδες

Οι οργανώσεις συνδέονται με μεμονωμένους ανθρώπους μέσω ομάδων, οι οποίες αποτελούν απλώς μία ταξινόμηση μεμονωμένων λογαριασμών χρηστών και αποθετηρίων εντός της οργάνωσης και το είδος πρόσβασης που έχουν εκείνοι οι άνθρωποι σε αυτά τα αποθετήρια.

Για παράδειγμα, ας πούμε ότι η εταιρεία μας διαθέτει τρεις αποθήκες: `frontend`, `backend` και `deployscripts`.
Θα θέλαμε οι προγραμματιστές HTML/CSS/Javascript να έχουν πρόσβαση στο `frontend` και ίσως το `backend` και οι επιχειρησιακοί να έχουν πρόσβαση στα `backend` και `deployscripts`.
Οι ομάδες το καθιστούν αυτό εύκολο, χωρίς να χρειάζεται να διαχειριζόμαστε τους συνεργάτες για κάθε μεμονωμένο αποθετήριο.

Η σελίδα της οργάνωσης μάς δείχνει έναν απλό πίνακα ελέγχου όλων των αποθετηρίων, των χρηστών και των ομάδων που βρίσκονται κάτω από αυτήν την οργάνωση.

[[_org_page]]
.Η σελίδα της οργάνωσης.
image::images/orgs-01-page.png[]

Για να διαχειριστούμε τις ομάδες μας, μπορούμε να κάνουμε κλικ στην πλευρική μπάρα ``Teams'' στο δεξί μέρος της σελίδας στην <<_org_page>>.
Αυτό θα μας φέρει σε μια σελίδα που μπορούμε να χρησιμοποιήσουμε για να προσθέσουμε μέλη στην ομάδα, να προσθέσουμε αποθετήρια στην ομάδα ή να διαχειριστούμε τις ρυθμίσεις και τα επίπεδα ελέγχου πρόσβασης για την ομάδα.
Κάθε ομάδα μπορεί να έχει πρόσβαση μόνο-για-ανάγνωση, ανάγνωση/εγγραφή ή και δικαιώματα administrator στα αποθετήρια.
Μπορούμε να αλλάξουμε το επίπεδο πρόσβασης κάνοντας κλικ στο κουμπί ``Settings'' στην <<_team_page>>.

[[_team_page]]
.Η σελίδα της ομάδας.
image::images/orgs-02-teams.png[]

Όταν προσκαλούμε κάποιον σε μια ομάδα, θα λάβει ένα e-mail που θα τους ενημερώνει ότι έχουν προσκληθεί.

Επιπλέον, τα `@mentions` της ομάδας (όπως π.χ. `@acmecorp/frontend`) λειτουργούν λίγο-πολύ όπως και για μεμονωμένους μεμονωμένους χρήστες με τη διαφορά ότι *όλα* τα μέλη της ομάδας αποκτούν συνδρομή στο νήμα.
Αυτό είναι χρήσιμο εάν θέλουμε να τραβήξουμε την προσοχή κάποιου σε μια ομάδα, αλλά δεν ξέρουμε ακριβώς ποιον να ρωτήσουμε.

Ένας χρήστης μπορεί να ανήκει πολλές ομάδες, οπότε μην περιορίζεστε μόνο σε ομάδες ελέγχου πρόσβασης.
Οι ομάδες ειδικού ενδιαφέροντος, όπως π.χ. `ux`, `css` ή `refactoring`, είναι χρήσιμες για ορισμένα είδη ερωτήσεων και άλλες όπως οι `legal` και `colorblind` για εντελώς άλλα.

==== Μητρώο ελέγχων

Επιπλέον, οι οργανώσεις παρέχουν στους ιδιοκτήτες πρόσβαση σε όλες τις πληροφορίες σχετικά με το τι συνέβαινε στο πλαίσιο της οργάνωσης.
Μπορούμε να μεταβούμε στην καρτέλα ``Audit Log'' (``Μητρώο ελέγχων'') και να δούμε τι συνέβη σε επίπεδο οργάνωσης, ποιος το έκανε και πού έγινε.

[[_audit_log]]
.Το μητρώο ελέγχων.
image::images/orgs-03-audit.png[Το μητρώο ελέγχων.]

Μπορούμε επίσης να φιλτράρουμε συγκεκριμένους τύπους συμβάντων, συγκεκριμένους τόπους ή συγκεκριμένα άτομα.


== Git na serwerze

(((serving repositories)))
Powinieneś być już w stanie realizować większość codziennych zadań podczas pracy z Git.
Jednakże do współpracy z innymi potrzebne będzie zdalne repozytorium Git.
Choć, technicznie rzecz biorąc, możesz pchać zmiany i pobierać je z repozytoriów pojedynczych osób, nie jest to zalecana technika, ponieważ jeśli nie jest się ostrożnym, bardzo łatwo zrobić bałagan w czyjejś pracy.
Dodatkowo niezbędny jest dostęp do Twojego repozytorium przez innych nawet gdy nie masz połączenia z siecią – bardzo przydatne jest posiadanie wiarygodnego, wspólnego repozytorium.
Z tego powodu zalecaną metodą współpracy z innymi jest stworzenie pośredniego repozytorium, do którego wszyscy mają dostęp i wykonywanie operacji pchania i pobierania danych właśnie z niego.

Zarządzanie serwerem Git jest proste.
Po pierwsze określasz protokoły dostępu do tego serwera.
Pierwsza część tego rozdziału zawiera informacje o dostępnych protokołach oraz ich wadach i zaletach.
Kolejne części zawierają opisy typowych konfiguracji wykorzystujących te protokoły oraz opis właściwych ustawień serwera.
W końcu opiszemy dostępne opcje hostingu, jeśli nie przeszkadza Ci przechowywanie kodu na obcym serwerze i nie masz ochoty na tworzenie i zarządzanie własnym serwerem.

Jeśli nie masz zamiaru tworzyć własnego serwera możesz przejść od razu do ostatniej części tego rozdziału, aby sprawdzić dostępne możliwości tworzenia konta w zewnętrznej usłudze, a następnie możesz przejść do kolejnego rozdziału, który zawiera dyskusję na temat różnych aspektów pracy w rozproszonym środowisku kontroli wersji.

Zdalne repozytorium to nic innego jak samo repozytorium bez kopii roboczej (ang. _bare repository_).
Ponieważ repozytorium to jest wykorzystywane wyłącznie jako miejsce współpracy, nie ma potrzeby by na dysku istniała migawka jakiejkolwiek wersji; to po prostu dane Git.
Mówiąc krótko – takie repozytorium to wyłącznie zawartość katalogu `.git`.

include::sections/protocols.asc[]

include::sections/git-on-a-server.asc[]

include::sections/generating-ssh-key.asc[]

include::sections/setting-up-server.asc[]

include::sections/git-daemon.asc[]

include::sections/smart-http.asc[]

include::sections/gitweb.asc[]

include::sections/gitlab.asc[]

include::sections/hosted.asc[]

=== Podsumowanie

Istnieje kilka sposobów na stworzenie repozytorium Gita, w celu kooperacji z innymi lub dzielenia się swoją pracą.

Postawienie własnego serwera daje Ci sporą kontrolę i umożliwia działanie serwera za własnym firewallem, ale taki serwer na ogół wymaga sporo czasu na stworzenie i utrzymanie.
Jeśli umieścisz swoje dane na gotowym hostingu, to jest to łatwe do skonfigurowania i utrzymania, ale musisz być w stanie utrzymać swój kod na cudzych serwerach, a niektóre organizacje na to nie pozwalają.

Określenie, które rozwiązanie lub połączenie rozwiązań jest odpowiednie dla Ciebie i Twojej organizacji powinno być dość proste.
